---
layout: post
title: Busy day...
date: '2005-11-27T01:21:00.000+08:00'
author: Fai Wong
tags: 
modified_time: '2005-11-27T01:21:59.250+08:00'
blogger_id: tag:blogger.com,1999:blog-8503500.post-113302571920144568
blogger_orig_url: http://lazyfai.blogspot.com/2005/11/busy-day.html
---

一早起身（都唔早，差不多九點），差啲唔記得今日Leanna請飲要封禮，唔記得左㩒錢，拎左個禮封先...
<br />近九點半出門口去上中草藥堂，上到差不多一點，冇食早餐，好肚餓，但係要陪Gi上深圳寄嘢，結果落堂就搭巴士去火車站，順便在 Poly 食飯，仲見到婷姐添，不過佢見我唔到，呵呵呵~
<br />飯後，都差不多兩點喇，就坐火車上深圳，在深圳火車站坐的士去“世界咩咩中心”，寄左件野，再坐地鐵返深圳，＜深圳一小時遊＞完畢。
<br />約了Wilson飲嘢，結果我哋差不多六點先去得到尖沙咀，要佢等咁耐添（原本約咗五點！）飲嘢後，我就去觀塘飲Leanne嗰餐了。
<br />七點半，到了觀塘創紀之城的好彩酒家，人數不算多，只有四圍，安排有少少亂添，不過食物好好！十一點離開，約十二點就回到家了。
<br />好累，好充實的星期六！
<br />