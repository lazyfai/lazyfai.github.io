---
layout: post
title: "平價WP8, 首選 Nokia Lumia 620"
date: '2013-01-12T11:35:00.003+08:00'
author: Fai Wong
tags:
- windowsphone
modified_time: '2013-01-16T11:33:45.292+08:00'
blogger_id: tag:blogger.com,1999:blog-8503500.post-467253611897197304
blogger_orig_url: http://lazyfai.blogspot.com/2013/01/wp8-nokia-lumia-620.html
---

<br />呢部只係 $2288 嘅低階 WP8 手機, 9號推出, 10號去衛訊買咗!<br />初步意見 (我twitter的summary):<br />- 造工方面, 唔駛諗, 除咗個殼唔係 陶瓷 或者 碳纖 之外, 係好好揸手, 有少少 soft touch feel, 似 Pre2, Pre3, Thinkpad 嗰種 feel, GOOD!<br />- WP8 運行好暢順, 幾乎冇 lag, 當然, 呢部只係 512MB RAM, 有部份大食遊戲係玩唔到嘅, 我唔玩遊戲, OK!<br />- Apps 方面, 我要嘅好簡單，Whatsapp, Line, facebook, twitter, 地圖, 天氣, 新聞報紙, 有齊, OK!<br />- 有手寫有倉頡, 但係倉頡實在太智能了... 佢自動幫我出咗個字唔駛按 space, 打慣咗要用 space 成日打錯字, 例如時間個"時"字係"日土木戈",但係打到"日土木", 已經得返個時字, 佢就唔駛我打個"戈"就出咗字出去,變咗打咗 "時戈", 盲打不能! FAIL!<br />- WP8個contact有啲人我有佢幾個contacts, eg. gmail, hotmail, facebook, 佢幫我 group 埋咗，但可唔可以 set 到某一個做 primary 㗎？佢好似一定係 hotmail primary... FAIL!<br />- 相機方面, 唔好同 920 比, 普通影相係夠晒用, 加埋個 smart shot 同全景, 都幾多嘢玩, GOOD!<br />- 地圖都係 Nokia map, Nokia drive, 同其他 Nokia 機一樣, 圖資夠用, 仲有個 "Nokia 城市特搜", 可以用 camera 配合地圖, 圖資, 幫你搵附近有咩嘢玩有咩嘢食, 喺返個 camera 度 mark 出嚟, 有埋距離, 可以 click 佢睇資料, 幾方便, GOOD!<br />- 有部份 apps 未 support WP8, 例如 twitter, 由張相去share去fb, twitter係OK, 但喺官方twitter app 度加張相入tweet會出唔到條tweet, 要等update, 如果一兩個月內唔 fix 就要打屁股了...<br /><br />結論: Lumia 620 合格有餘, 仲要咁平只係$2288, spec唔差, 又係最新WP8, 假設佢出到 WP9 / WP8 SP1-2 仲會畀 update 已經滿足晒, 如果一定要勁 spec 嘅請用 820, 920, 但貴1-2倍 (4xxx-5xxx).<br /><br />PS. 要鬧下 Nokia shop, 今日我去九龍灣德福嗰間, 得820, 920, 800 啲 models / banner, 我問有冇 620, 佢指住部放喺個 920 booth 側邊嘅機話嗰部就係，乜嘢 banner 什至一個牌仔都冇，零宣傳，leftlet 就有一張。<br />PPS. 衛訊買手機送嗰個咁嘅爛鬼Volkswagen手機袋，超樣衰，最大好處應該係... 防盗，賊仔見都咁樣衰嘅手機袋未必會偷 XD