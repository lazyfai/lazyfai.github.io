---
layout: post
title: "打機歷史"
date: '2006-06-24T19:43:00.000+08:00'
author: Fai Wong
tags: 
modified_time: '2006-06-24T19:44:24.953+08:00'
blogger_id: tag:blogger.com,1999:blog-8503500.post-115114945929546966
blogger_orig_url: http://lazyfai.blogspot.com/2006/06/blog-post_24.html
---

昨晚睇過一個人的BLOG，講自己買NDS同打機的“歷史”，今日玩住NDS，又諗起自己打機的歷史。<br />83年左右出咗任天堂紅白機，85年左右，因為我“好乖”肯去醫院做口唇手術，送咗一部紅白機俾我，我知果時屋企好窮，呢部紅白機都算係一件貴嘢（仲連埋磁碟機！）<br />日日返屋企打一個鐘機，好好玩，我記得好似得一兩餅帶同幾隻碟，不過都好正。<br />後來舅父仲送多咗個 Doctor 俾我（玩 _ 版碟用，D人把卡帶的DATA放入幾隻碟度，玩時要逐隻入），我部係 Top model 的 6M+！<br />之後就經常去置樂的利寶商場 "dup" game了，開頭一個月去一次（要阿媽帶嘛），之後兩星期去一次，好密呢！<br />我地經常去一個由兩公婆開的店，去到我同阿妹就揀 game，老細開俾我地試玩，阿媽就同老板娘閑話家常，哈哈哈。<br />就咁樣玩咗幾年，紅白機開始俾超任同世嘉取代了，"dup" game 的店也都買少見少，於是就冇乜新game了。<br />之後舅父又送了一部世嘉五代俾我，感覺係：好勁呀！畫面靚好多，遊戲複雜好多，最常玩的就係同阿妹玩戰斧了，一二三集都打爆晒！我地好勁呢。<br />另外仲有爸爸最愛的超音鼠系列，同埋少見的中文game: 三國志列傳。<br />不過之後要考會考，高考，都好少玩了，直至小舅父送了 Playstation 和一堆 games 俾我之後，不過好似唔係好多好game, 又要返大學，之後都好少掂遊戲機了。<br />今年出了NDS Lite, 我借了同事的 NDS 來玩，覺得我應該再次“出山”打機了，於是就去左買啦！<br />玩了兩個月，我相信我真係冇買錯，任天堂，我愛你！