---
layout: post
title: "我和我的m100"
date: '2006-02-20T15:50:00.000+08:00'
author: Fai Wong
tags: 
modified_time: '2006-02-25T18:35:05.420+08:00'
blogger_id: tag:blogger.com,1999:blog-8503500.post-114042184473793299
blogger_orig_url: http://lazyfai.blogspot.com/2006/02/m100.html
---

Palm m100 - 我的第一部 PDA。<br />我記得果時係2000年中，我晌銅鑼灣返工，冇諗過要買PDA，有一日，Andrew、Wilson和阿明睇中了一部Palm m100 - 新出的！好似係大約$1200。<br />跟住放工定係食晏就出去皇室堡買機，我見佢地買得咁開心，就走入去睇下，點知... 一睇，一摸，不足2分鐘已經愛上“它”了，結果係晌完全唔知咩野係Palm的情況下，購入了第一部PDA。<br /><br />之後好似話有旺角星際有人（SAM哥）幫人加RAM，仲花了差不多百多元去加到8M，再花一百大元買埋個ChOS。自此就擁有一部 8M的中文m100（好勁呢當時）。<br /><br />不過，大約用到2002年頭左右啦，有一日申請網上行，話有特價仲有野送，就申請左了（用到而家），禮物竟然係PDA - Explore v88，用落又幾好玩，於是就把 m100 放到櫃桶底了。<br /><br />再後來，好似係2005年，朋友送了部iPaq 3600俾我，咁我櫃桶底又多一部機 (Xplore v88) 啦～<br />結果因為部 iPaq 太食電同埋唔夠memory (有32M，但係得唔夠1M空間），就比較少用了。<br /><br />近期因為有朋友sell PDA，久不久會俾資料我睇，於是又“心癮”起，想重回PalmOS 的懷抱，差少少就買了 Palm TX 或者 Palm LifeDrive 了，呢個時候令我諗起在櫃桶底的m100，結果係戰勝了心魔，再次把 m100 拎番出來整番靚仔佢來用了，佢好似一個好耐冇見的舊朋友咁，哈哈...<br /><br /><img src="http://static.flickr.com/35/102034624_abfdea4800_m.jpg" />